<!doctype debiandoc public "-//DebianDoc//DTD DebianDoc//EN">
<book>

<title>Vastauksia tietokoneohjelmoinnista usein esitettyihin kysymyksiiin
<author>Antti-Juhani Kaijanaho <email>gaia@iki.fi
<version>$Revision: 1.26 $ $Date: 1999/07/19 16:25:28 $

<abstract>
Tämä artikkeli vastaa joihinkin useimmin tietokoneohjelmoinnista
esitettyihin kysymyksiin.  Keskityn pääasiassa Suomen
erityiskysymyksiin mutta käsittelen muitakin aiheita tarpeen mukaan.
Artikkeliin äskettäin tehdyt muutokset on mainittu artikkelin lopussa.
</abstract>

<copyright>
Copyright &copy; 1997-1999 Antti-Juhani Kaijanaho.  Tätä kirjoitelmaa
saadaan levittää ja muuttaa vapaasti, sillä ehdolla, että muutosten
tekijä ja päiväys ilmoitetaan muutetuissa versioissa selkeästi.
<p>
Toivon, että kaikissa viittauksissa tähän artikkeliin mainitaan sen
<url id="http://www.iki.fi/gaia/faq/sao-faq.html" name="ikiosoite">.
Viittauksissa ei tule käyttää muita osoitteita, sillä vain mainitun
osoitteen toimiminen taataan.
<p>
<strong/FAQin kokoaja ei vastaa vastausten oikeellisuudesta./ FAQin on
tarkoitus olla mahdollisimman luotettava ja puolueeton tietolähde,
totta kai, mutta koska sitä kirjoitetaan lähinnä harrastuksen vuoksi,
ei sen kokoaja voi ottaa siitä sellaista vastuuta, joka voisi joskus
viedä oikeuteen.
</copyright>

<toc>

<chapt>Yleistä

<sect>Olemisen tarkoitus
<p>
Tämän dokumentin on tarkoitus vastata sellaisiin keskusteluryhmissä
<tt/sfnet.atk.ohjelmointi/ ja <tt/sfnet.atk.ohjelmointi.moderoitu/
usein esitettyihin kysymyksiin, joihin ei ole järkevää vastata tai
joihin ei ole vielä vastattu kansainvälisissä FAQ:eissa. Tämä
tarkoittaa sitä, että tämä FAQ ei juurikaan käsittele esimerkiksi
ohjelmointikieliä eikä numeerisia menetelmiä.  Tässä artikkelissa
käsitellään myös hieman ryhmissä noudatettavia käyttäytymissääntöjä.
<p>
Edellä esitettyjen rajausten vuoksi tämä FAQ käsittelee lähinnä
sellaisia algoritmeja, joiden käyttöönoton taustalla on hallinnollinen
tai poliittinen päätös.

<sect>Mistä tämän FAQin saa?
<p>
Yleensä tähän kysymykseen vastataan: "Luet sitä nyt juuri, joten
<em/säilytä/ hallussasi oleva kappale."
<p>
Uusin versio on aina löydettävissä FAQin <url
id="http://www.iki.fi/gaia/faq/sao-faq.html" name="seittisivulta">.
<p>
Tämä dokumentti on olemassa myös tekstiversiona (<url
id="http://www.iki.fi/gaia/faq/sao-faq.txt" name="ilman korostuksia">
ja <url id="http://www.iki.fi/gaia/faq/sao-faq.tov"
name="korostuksineen">).
<p>
Myös FAQin <url id="http://www.iki.fi/gaia/faq/sao-faq.sgml"
name="SGML-sorsat"> ovat saatavilla.  Tarvitset niiden käsittelemiseen
<url
id="http://www.debian.org/Packages/unstable/text/debiandoc-sgml.html"
name="Debiandoc-SGML-paketin">, joka toiminee ainakin kaikissa
Unixeissa.
<p>
Kaikissa ylläolevissa osoitteissa on aina FAQin uusin julkaistu versio.
<p>
Tämä FAQ pyritään postaamaan joka kuukauden 17. päivänä uutisryhmiin
<tt/sfnet.atk.ohjelmointi/ ja <tt/sfnet.atk.ohjelmointi.moderoitu/.

<sect>Missä ja mitä voin kysyä?
<p>
Ennenkuin kysyt, tarkista, onko kysymykseesi vastattu tässä
kirjoitelmassa.
<p>
Uutisryhmä <tt><url id="http://www.iki.fi/gaia/saom/"
name="sfnet.atk.ohjelmointi.moderoitu"></tt> on tarkoitettu
tietokoneen ohjelmoinnin yhteydessä esiin nousseiden aiheiden
käsittelyyn.  Virallisen kuvauksen mukaan ryhmään sopii "kaikenlainen
ohjelmointiin vaan ei valmiiden ohjelmien käyttöön liittyvä
keskustelu: algoritmit, ohjelmointikielet, työkalut, ohjelmien
suunnittelu, määrittely, testaus&nbsp;jne."  Ryhmä on moderoitu,
toimitettu, joten ohjelmointiin liittymättömät viestit eivät pääse
ryhmään.  Viestit hyväksytään ryhmään ryhmän <url
id="http://www.iki.fi/gaia/saom/saannot.html" name="sääntöjen">
perusteella.  Moderaattorit tavoittaa osoitteesta
<email/saom-board@cc.jyu.fi/.  Tähän osoitteeseen voi lähettää
politiikkavalitukset, kysymykset ja ehdotukset.  Ryhmään tarkotettuja
viestejä sinne ei pidä lähettää.
<p>
Uutisryhmä <tt/sfnet.atk.ohjelmointi/ on yllämainitun moderoidun
ryhmän edeltäjä, eikä sitä ole syytä käyttää.
<p>
Keväällä&nbsp;1998 perustettiin uutisryhmä
<tt/sfnet.atk.ohjelmointi.alkeet/.  Ryhmän virallinen kuvaus kertoo,
että se "on tarkoitettu ohjelmointia aloitteleville tai sellaisille,
jotka tutustuvat itselleen uuteen ohjelmoinnin osa-alueeseen".  Hyvä
nyrkkisääntö on, että jos jotain kysymystä käsitellään hyvin
osa-alueen perusoppikirjoissa, se kuuluu alkeet-ryhmään.  Toisaalta
se, että vuosia ohjelmoinut ihminen ei kohtuullisella vaivalla löydä
ratkaisua ongelmaansa, on kohtuullisen hyvä merkki siitä, että kysymys
ei ole alkeista.  Alkeet-ryhmällä on <url name="oma FAQ"
id="http://www.iki.fi/gaia/faq/saoa-faq.html">.
<p>
<em/HTML-kieleen liittyvät kysymykset eivät kuulu mihinkään
ohjelmointiryhmään,/ sillä HTML ei ole ohjelmointikieli.  Esitä ne
mielummin WWW-kysymyksille varatussa ryhmässä
<tt/sfnet.viestinta.www/, kun olet ensin tarkistanut, ettei
kysymykseesi ole vastattu <url
id="http://www.snowman.sgic.fi/lehtori/svwww-faq/book1.html"
name="ryhmän VUKK:ssa"> tai englanninkielisessä <url
id="http://www.stack.nl/htmlhelp/faq/wdgfaq.htm" name="FAQ:ssa">.
<p>
Esittäessäsi kysymyksen muista kertoa kaikki olennainen!  Älä jätä
mainitsematta käyttöjärjestelmää, ohjelmointikieltä äläkä kielen
tulkkia tai kääntäjää, paitsi jos olet varma, etteivät ne ole
olennaisia.  Kerro myös omat ajatuksesi; mainitse jotain siitä, mitä
olet (tuloksettomasti) jo kokeillut; kerro myös, miksi esität
kysymyksesi.  Näin varmistat sen, että ryhmän muut lukijat pääsevät
ongelmaasi nopeasti kiinni, ja saat heti alusta alkaen hyödyllisiä
vastauksia.  Tällä on erityistä merkitystä moderoidussa ryhmässä,
jossa moderaattorien tulee kyetä tunnistamaan viestisi meriitit ennen
kuin viesti pääsee edes ryhmään.

<chapt>Numerosarjoja ja niiden tarkistemerkkejä
<p>
Numerosarjojen tarkisteista on olemassa tätä FAQia kattavampi esitys
<url name="Tarkistusmerkkien laskentamekanismeja"
id="http://www.mbnet.fi/%7Ethales/tarkmerk.htm">.  Sen on kirjoittanut
Teppo Vuori.  Pankkeihin liittyviä tunnusnumeroita koskevat vastaukset
perustuvat <url id="http://www.pankkiyhdistys.fi/" name="Suomen
pankkiyhdistyksen"> julkaisuun Tilisiirto-opas 1.12.1998 <url
name="(saatavana verkosta PDF-muodossa)"
id="http://www.pankkiyhdistys.fi/tiedostot/pdf/tilisiirto98.pdf">.

<sect>Miten pankkiviitenumero muodostetaan?
<p>
Pankkiviitenumero on vähintään neljä ja korkeintaan 20 merkkiä pitkä
numerosarja. Sen tulisi kuitenkin olla mahdollisimman lyhyt, jotta
näppäilyvirheet vähenisivät. Laskuttaja voi valita viitenumeron
vapaasti viimeistä numeroa lukuunottamatta. Viitenumero suositellaan
tulostettavaksi viiden numeron ryhmissä oikealta alkaen. Alkunollia ei
tulosteta.
<p>
Viitenumeron viimeinen numero on tarkiste. Se muodostetaan
seuraavasti:

<list>
<item>Tarkistettavan viitteen numerot tarkistetta lukuunottamatta
kerrotaan oikealta vasemmalle painoarvoilla 7, 3, 1, 7, 3, 1, ...
<item>Tulot lasketaan yhteen ja summa vähennetään seuraavasta täydestä
kymmenestä.
<item>Erotus on viitenumeron tarkiste.
</list>

Esimerkiksi <tt/123 45672/ on oikein muodostettu viitenumero.
<p>
Kimmo Surakka <email/kusti@cs.tut.fi/ on kirjoittanut tästä aiheesta
<url id="http://www.cs.tut.fi/~kusti/viite.html" name="seittisivun">,
josta löytyy mm. C-kielinen esimerkkifunktio.

<sect>Miten rakentuu pankkitilinumero?
<p>
Suomalaisten pankkien tilinumerot rakentuvat tällä hetkellä (tammikuu
1999) seuraavasti.  Tilinumero on korkeintaan 14 merkkiä pitkä ja
koostuu pelkästään numeromerkeistä.  Kun tilinumero on tarkoitettu
ihmisten luettavaksi, se kirjoitetaan kahdessa osassa, joiden välissä
on yhdysviiva.  Ensimmäinen osa on aina kuusi merkkiä pitkä, ja toisen
osan pituus vaihtelee välillä kahdesta kahdeksaan merkkiä.
Tilinumeron kaksi ensimmäistä merkkiä ilmaisevat tiliä hallinnoivan
pankin tai pankkiryhmän.  Tilinumeron viimeinen merkki on tarkiste.
<p>
Tilinumeron konekielinen muoto, eli se muoto, jota ihmisten ei ole
tarkoitus lukea, muodostetaan selväkielisestä muodosta seuraavasti.

<list>

<item>Mikäli tilinumero alkaa <tt/1/, <tt/2/, <tt/31/, <tt/32/,
<tt/33/, <tt/34/, <tt/35/, <tt/6/ tai <tt/8/, tilinumero täydennetään
vasemmalta lukien kuuden numeron jälkeen siten, että 14 numeroa
täyttyy.

<item>Mikäli tilinumero alkaa <tt/4/ tai <tt/5/, tilinumero
täydennetään vasemmalta lukien seitsemännen numeron jälkeen siten,
että 14 numeroa täyttyy.

</list>

Esimerkiksi tilinumerot <tt/123456-785/ ja <tt/12345600000785/
merkitsevät samaa tiliä, ja tilinumerot <tt/432456-781/ ja
<tt/432456700000081/ merkitsevät samaa tiliä.
<p>
Tilinumeron tarkiste lasketaan tilinumeron konekielisen muodon 13
ensimmäisestä merkistä vasemmalta lukien.  Kukin numeromerkki
kerrotaan painoarvolla 2 tai 1 siten, että oikeanpuolimmaisin
kerrotaan painolla 2 ja vierekkäiset merkit kerrotaan eri painolla.
Näiden tulojen numeromerkkien summa vähennetään pienimmästä kyseistä
summaa suuremmasta, kymmenellä jaollisesta luvusta.  Tämä erotus on
tilinumeron tarkiste, joka merkitään tilinumeron viimeiseksi eli
14.&nbsp;merkiksi.

<sect>Miten henkilötunnus muodostetaan?
<p>
Suomalainen henkilötunnus (aiemmin sosiaaliturvatunnus) koostuu
syntymäajasta, vuosisatamerkistä, tunnusluvusta ja
tarkistemerkistä. Niinpä se on muotoa PPKKVVCNNNT.  Kaikki nollat
tulostetaan.
<p>
Vuosisatamerkki (C) on <tt/-/ 1900-luvulla ja <tt/+/ 1800-luvulla
syntyneillä. 2000-luvulla syntyneiden henkilötunnuksissa käytetään
isoa A-kirjainta. <em/Huomaa, että henkilötunnuksessa ei ole
automaattisesti viivaa välissä/; kaikki ohjelmat, jotka olettavat
henkilötunnuksen olevan muotoa <tt/111111-1111/, hajoavat
2000-luvulla.
<p>
Tunnusluku (NNN) on kolminumeroinen luku, joka on miehillä pariton ja
naisilla parillinen. Tunnusluku on harvoin kovin suuri.
<p>
Tarkistemerkki (T) lasketaan siten, että syntymäaika ja tunnusluku
yhdistetään yhdeksi 9-merkkiseksi luvuksi, joka on siis muotoa
PPKKVVNNN.  Tämä luku jaetaan 31:llä. Jakojäännöksen perusteella
valitaan tarkistemerkiksi yksi merkeistä
<tt/0123456789ABCDEFHJKLMNPRSTUVWXY/ siten, että jaon mennessä tasan
tarkistemerkki on 0, jakojäännöksen ollessa yksi se on 1 jne. Jos siis
jakojäännös on 30, on tarkistemerkkinä kirjain Y.
<p>
Olen kirjoittanut <url name="C-kielisen ohjelman"
id="ftp://ftp.jyu.fi/private/antkaij/hetu.c">, joka tarkastaa
henkilötunnuksen oikeellisuuden.

<sect>Miten LY-tunnus muodostetaan?
<p>
Vastaus on pääosin Sami J. Laineen <email/no.spam.lane@iki.fi/
käsialaa.  Tämä vastaus on ilmeisesti hieman epätarkka; voisiko joku
tarkentaa?
<p>
Liike- ja yhteisötunnuksen muodostavat järjestysnumero ja
tarkistusnumero. Järjestysnumero on alussa ja se on enintään
seitsämännumeroinen.
<p>
Tarkistusnumeron laskemiseksi kerrotaan oikealta vasemmalle lukien
järjestysnumeron

<list>
<item>ensimmäinen numero luvulla 2,
<item>toinen numero luvulla 4,
<item>kolmas numero luvulla 8,
<item>neljäs numero luvulla 5,
<item>viides numero luvulla 10,
<item>kuudes numero luvulla 9,
<item>seitsemäs numero luvlla 7
</list>

sekä lasketaan näin saadut tulos yhteen ja jaetaan summa
luvulla&nbsp;11. Tarkistussnumero määräytyy jakolaskun jakojäännöksen
perusteella seuraavasti: jos jakojäännös on nolla, on tarkistusnumero
nolla. Jos jakojäännös on suurempi kuin yksi, on tarkistusnumero
erotus, joka saadaan vähentämällä jakojäännös luvusta&nbsp;11. Jos
jakojäännös on yksi, jätetään tarkistusnumeroa vastaava
järjestysnumero käyttämättä.
<p>
Erikoistapausta, jossa jakojäännös on yksi, selvittänee esimerkki.
Kuvitteellisen Oy Yritys Ab:n LY-tunnus on <tt/1111111-3/. Koska
jakojäännös on 1, järjestysnumerosta pudotetaan kolmas ykkönen pois;
Oy Yritys Ab:n todellinen järjestysnumero on siis 111111.

<chapt>Päiväykseen liittyviä algoritmeja

<sect>Yleistä ja pari kalenterikirjastoa
<p>
Vaikka monet päiväykseen liittyistä algoritmeista ovatkin
kansainvälisiä, käsittelen osaa niistä tässä. Koska Suomi ja
Yhdysvallat laskevat kalenterinsa hieman eri tavoin, emme voi odottaa,
että pääasiassa yhdysvaltalaiset faqinkokoajat osaisivat vastata
suomalaisten kannalta oikein.
<p>
Itse asiassa huomasin etsiessäni tähän dokumenttiin vastauksia, että
osaa päiväysalgoritmeista ei ole oikeastaan ollenkaan käsitelty
kansainvälisissä FAQ:eissa. Niissäkin, joissa näitä harvoin
käsiteltyjä kysymyksiä on käsitelty, on kokoaja sanonut, että hänellä
ei ole hajuakaan, onko hänen antamansa vastaus oikea.
<p>
Riku Meskanen <email/mesrik@cc.jyu.fi/ on kirjoittanut C-kielisen
kalenterikirjaston. Kirjasto on GNU General Public Licensen alainen ja
on saatavissa <url id="ftp://ftp.jyu.fi/private/mesrik/"
name="FTP:llä"> sekä <tt/tar.gz/- että <tt/zip/-tiedostona.
<p>
Steffen Beyer <email/sb@sdm.de/ on kirjoittanut Perl-modulin
<tt/Date::DateCalc/, joka sisältää yksinkertaisia päiväykseen
liittyviä ruutiineja. Minulla ei ole kokemuksia sen
toimivuudesta. Modulin voi hakea CPAN-mirroreista esimerkiksi
hakemistosta <tt>modules/by-module/Date</tt>.

<sect>Miten määritän annetun päivän viikkonumeron?
<p>
Tähän kysymykseen annetaan huomattavasti enemmän vääriä kuin oikeita
vastauksia. Seuraava on yritetty varmistaa oikeaksi, mutta takuita en
anna.
<p>
Toisin kuin esimerkiksi Yhdysvallat, Suomi numeroi viikkonsa
kansainvälisen ISO 8601 -standardin mukaisesti.  Lisää yleistä tietoa
tästä standardista saa Jukka Korpelan kirjoittamasta jutusta <url
name="ISO 8601, the date and time representation standard"
id="http://www.hut.fi/u/jkorpela/iso8601.html">. Standardi otettiin
käyttöön Suomessa vuonna 1973. Sen mukaan:

<list>
<item>viikon ensimmäinen päivä on maanantai; ja
<item>vuoden ensimmäinen viikko (viikko 1) on se viikko, johon kuuluu
vuoden ensimmäinen torstai.
</list>

Tästä seuraa muutama viikkonumeron laskemista vaikeuttava asia. Kaksi
tärkeintä lienevät se, että tammikuun 1. päivä ei välttämättä kuulu
vuoden ensimmäiseen viikkoon, ja se, että vuodessa on vuodesta
riippuen joko 52 tai 53 viikkoa.
<p>
<url id="http://www.pip.dknet.dk/~pip10160/calendar.html"
name="Calendar FAQ:in"> (osa 3, kysymys 5.6) mukaan 53 viikkoa on
kaikissa vuosissa, jotka alkavat torstaina, sekä lisäksi
karkausvuosissa, jotka alkavat keskiviikkona. Muissa on 52 viikkoa.
<p>
Niinpä kohtuullisen yksinkertainen algoritmi on seuraavanlainen
(mukailtu edellämainitussa Riku Meskasen <email/mesrik@cc.jyu.fi/
kalenterikirjastossa olevan toteutuksen pohjalta):

<enumlist>

<item>Laske, montako päivää on kulunut vuoden alusta (jos annettu
päivä on tammikuun ensimmäinen, vastaus on 0). Jaa vastaus seitsemällä
ja ota osamäärästä huomioon vain kokonaiset; tämä on ensimmäinen
arvaus viikkonumerkoksi.

<item>Jos vuosi on alkanut maanantaina, tiistaina, keskiviikkona tai
torstaina, lisää arvaukseen yksi.

<item>Jos arvaus on näin positiivinen, se kelpaa viikkonumeroksi;
mutta jos arvaus on nolla, niin:

  <list>

  <item>Jos edellinen vuosi on alkanut torstaina, tai se on ollut
  karkausvuosi ja alkanut keskiviikkona, viikkonumero on
  todellisuudessa 53.

  <item>Muussa tapauksessa todellinen viikkonumero on 52.

  </list>

</enumlist>

Seuraavassa C-ohjelmanpätkässä oleva weekno()-funktio laskee annetulle
päivälle (d = päivä 1 - 31, m = kuukausi 1 .. 12 ja y = vuosi)
viikkonumeron. Se on Tapani Tarvaisen <email/tt@math.jyu.fi/
käsialaa. 
<p>
<example>
int julian(int d, int m, int y)
{
  int n1, n2;
  n1 = 12*y+m-3;
  n2 = n1/12;
  return (734*n1+15)/24-2*n2+n2/4-n2/100+n2/400+d+1721119;
}

int weekno(int d, int m, int y)
{
  int n1, n2, w;
  n1 = julian(d, m, y);
  n2 = 7*(n1/7)+10;
  y = y+1;
  while ((w = (n2-julian(1,1,y))/7) &lt;= 0) {
    y = y-1;
  }
  return w;
}
</example>
<p>
Monet ohjelmointivälineet ja käyttöjärjestelmät tarjoavat välineitä
viikkonumeron laskemiseen. Ohjelmoijan on oltava kuitenkin tarkkana
siitä, että hän käyttää työkaluja, jotka laskevat oikean maan
viikkonumeroita - oikein. <tt/:-)/

<chapt>Muuta luettavaa
<p>
Tämän artikkelin sisälmys on tarkoituksella rajattu ahtaasti, sillä
maailmalla on runsaasti hyvää (ja toki myös asiantuntematonta)
materiaalia, joka vastaa useimpiin kysymyksiin.  Tässä annetaan
vihjeitä hyviksi aloituspaikoiksi.  Lisää, itse asiassa aivan liikaa
vastauksia ohjemoinnista usein esitettyihin kysymyksiin on <url
name="FAQ-arkistossa" id="http://www.faqs.org/faqs/">.  Katsele
erityisesti <tt/comp/-hierarkian FAQeja.

<sect>Kirjallisuutta
<p>
Vesa Lappalainen on koonnut <url name="seittisivulleen"
id="http://wekotin.math.jyu.fi/~vesal/kurssit/kirjallisuutta.html">
arvioita ohjelmointiin yleensä ja erityisesti graafisiin
käyttöliittymiin, olio-ohjelmointiin, C++-kieleen ja Delphiin
liittyvistä kirjoista.  Tuolla sivulla on myös linkkejä Lappalaisen
kirja-arvosteluihin.

<sect>Ohjelmointikielet
<p>
Tärkein verkosta saatavissaa oleva C-ohjelmointikieleen liittyvä
kirjoitus on <url name="C-FAQ"
id="http://www.eskimo.com/~scs/C-faq/top.html">.  Jukka Korpela on
myös koonnut <url name="hyödyllistä tietoa C-kielestä"
id="http://www.hut.fi/u/jkorpela/Cinfo.html">.
<p>
Bjarne Stroustrupin kehittämään C++-kieleen liittyvää materiaalia
löytyy kasapäin keksijän itsensä kokoaman <url name="seittisivun"
id="http://www.research.att.com/~bs/C++.html"> kautta.  Erityisesti
mainittakoon <url name="C++-FAQ"
id="http://www.utu.fi/~sisasa/oasis/cppfaq/"> sekä <url name="SGI:n Standard Template
Library -materiaali" id="http://www.sgi.com/Technology/STL/">.
<p>
Java-kielestä on olemassa <url name="FAQ-lista"
id="http://java.sun.com/people/linden/index.html">.  Muutakin Java-materiaalia on
<url name="seitissä" id="http://www.afu.com/">.
<p>
Pascal-kielen Borland-murteisiin (poislukien Delphi) liittyviä
tekstejä löytyy <url name="mini-FAQ:n"
id="http://www.faqs.org/faqs/pascal/borland-minifaq/"> kauttta.
<p>
Perl-materiaalia on <url name="The Perl Instituten seittisivulla"
id="http://www.perl.org">.  Lisäksi on saatavilla
<url name="Perl-FAQ" id="http://www.faqs.org/faqs/perl-faq/part0/">.
<p>
Python-kielen <url name="seittisivusto" id="http://www.python.org/">
on olemassa.
<p>
<url name="Visual Basic FAQ"
id="http://home.sol.no/~jansh/vb/default.htm"> on.
<p>
Lisp-kielestäkin on <url name="FAQ-lista"
id="http://www.cs.cmu.edu/Groups/AI/html/faqs/lang/lisp/top.html">,
ja Schemellä on <url id="http://www.niksula.cs.hut.fi/~candolin/scheme/"
name="Suomessa fanisivusto">, jossa on erinomainen linkkilista.
<p>
Haskell-kielellä on <url name="seittisivusto" id="http://www.haskell.org/">.
<p>
Jukka Korpela on koonnut <url name="linkkejä"
id="http://www.hut.fi/u/jkorpela/fortran.html">
Fortran-kielimateriaaliin.

<sect>Käyttöjärjestelmät
<p>
Microsoftin käyttöjärjestelmistä tietoa löytyy kasapäin ympäri
verkkoa.  Parhaan tuloksen saa etsimällä kysymykseensä vastausta
suosikkihakurobotillaan ja lisäksi <url name="DejaNewsin
keskusteluarkistoista" id="http://www.dejanews.com/">.
MS-DOS-ohjelmoinnin kysymyksiin vastaillaan <url name="FAQ-listassa"
id="http://www.faqs.org/faqs/msdos-programmer-faq/part1/preamble.html">.
Windows-ohjelmointiin sopivaa lähtökohtapaikkaa en tiedä.
<p>
Macintosh-ohjelmoinnista on <url name="FAQ-lista"
id="http://www.faqs.org/faqs/macintosh/programming-faq/">.
<p>
Unix-ohjelmoinnistakin on <url name="FAQ-lista"
id="http://www.erlenstar.demon.co.uk/unix/faq_toc.html">

<chapt>Kommentteja halutaan ja muutoksia on tehty
<p>
Kommentteja, korjauksia, lisäyksiä ja muuta sellaista otetaan vastaan
osoitteessa <email/gaia@iki.fi/.
<p>
Seuraavassa on lueteltu tähän FAQiin äskettäin tehdyt muutokset.
<p>
<example>
$Log: sao-faq.sgml,v $
Revision 1.26  1999/07/19 16:25:28  ajk
Mainitaan SGI:n STL-dokut.

Revision 1.25  1999/05/19 12:22:14  ajk
Mainitaan ly-tunnuksen ongelmasta.

Mainitaan Haskell-kielen seittisivusto.

Revision 1.24  1999/04/17 16:53:48  ajk
FAQ:n tiedostonnimissä:
 .text -> .txt
 .textov -> .tov

Revision 1.23  1999/04/17 16:39:57  ajk
Korjattu tilinumeron tarkisteen laskutapa.  Kiitokset Jari Lehtoselle
bugiraportista.

Poistettu kiitoskohdasta kaikkien osoitteet.

Revision 1.22  1999/04/17 16:25:53  ajk
sfnet.viestinta.www:llä on FAQ (VUKK).

Revision 1.21  1999/04/12 10:08:24  ajk
Teppo Vuoren kirjoitus on muuttanut.

Revision 1.20  1999/02/21 14:32:59  ajk
Poistettiin huomautus Debiandoc-SGML:n suomen kielen hallinnasta.

Revision 1.19  1999/02/21 14:26:24  ajk
Mainitaan hetuntarkistusohjelma.

Vanhat muutoskirjaukset siirretty arkistoon.

</example>
<p>
Vanhat muutoskirjaukset <url name="ovat saatavissa"
id="http://www.iki.fi/gaia/faq/sao-faq-changes.txt">.

<chapt>Kiitokset
<p>
Seuraavat ihmiset ovat auttaneet minua tämän kirjoitelman kokoamisessa
palautteellaan, kokemuksellaan, tiedoillaan ja ehdotuksillaan.  Suuri
kiitos heille kaikille.

<list>
<item>Juha Autero
<item>Jonne Itkonen
<item>Jukka Korpela
<item>Jukka Lahtinen
<item>Tero Lahtinen
<item>Sami J. Laine
<item>Vesa Lappalainen
<item>Jari Lehtonen
<item>Veli-Pekka Lehtosaari
<item>Tor Lillqvist
<item>Riku Meskanen
<item>Jori Mäntysalo
<item>Kimmo Pyykkö
<item>Juha-Heikki Ruismäki
<item>Rauli Ruohonen
<item>Kimmo Surakka
<item>Tapani Tarvainen
<item>Mikko Vierula
<item>Teppo Vuori
<item>Lars Wirzenius
</list>

</book>

